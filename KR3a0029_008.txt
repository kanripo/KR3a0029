# -*- mode: mandoku-view; -*-
#+TITLE: 正蒙初義
#+DATE: 2015-08-24 22:57:54.717698
#+PROPERTY: ID KR3a0029
#+PROPERTY: BASEEDITION WYG    
#+PROPERTY: JUAN 卷八
<pb:KR3a0029_WYG_008-1a>¶
欽定四庫全書¶
　正蒙初義卷八¶
　　　　　　　　　　　　邳州知州王植撰¶
　　中正篇第八¶
　補訓此篇首言中正貫道而有大與化之分至極其¶
　大二句收上文大化之意次言聖人不思勉學者不¶
　能不思勉因歴言學問之事至於致曲説到能化以¶
　應大化意有不知節至末又言教人之事學必由教¶
<pb:KR3a0029_WYG_008-1b>¶
　而入也¶
　　愚按此篇凡五十八節自首至勉葢未能安也十¶
　　三節言中正大化之淺深皆血脉貫屬然尚未及¶
　　工夫不尊徳性以下三十二節乃歴言為學之事¶
　　不尊徳性至妄去節以尊徳去妄相屬結到得正¶
　　至大以應前事豫以下至致曲節或自立言或釋¶
　　成語則節各一意不必牽聯滋擾有不知則有知¶
　　以下至末十三節又言教人之事教以廣其學也¶
<pb:KR3a0029_WYG_008-2a>¶
　　亦節各一義文不相承○内仲尼絶四三句意有¶
　　思也一節俱入近思錄論學惡不仁故不善未嘗¶
　　不知一節責己者當知天下國家無皆非之理一¶
　　節俱入克治學者舍理義一節入戒警¶
中正然後貫天下之道此君子之所以大居正也葢得¶
正則得所止得所止則可以𢎞而至於大樂正子顔淵¶
知欲仁矣樂正子不致其學足以為善人信人志於仁¶
無惡而已顔子好學不倦合仁與智具體聖人獨未至¶
<pb:KR3a0029_WYG_008-2b>¶
聖人之止爾¶
　徴引公羊傳隐公三年君子大居正¶
　張子語錄顔子樂正子皆到可欲之地但一人向學¶
　𦂳一人向學慢¶
　補訓首句中正並言下接正說又以得所止明正字¶
　意樂正子只是善信顔子可謂大而未能化是以樂¶
　正子形顔子非平重¶
　　愚按此節大意欲學者以中正為進徳之地而中¶
<pb:KR3a0029_WYG_008-3a>¶
　　正大聖實一篇之綱宋子鋭臣云自首至至於大¶
　　言中正可充而至大樂正子以下言中正必以學¶
　　而後至於大○中正雖平提中只帯言中正而不¶
　　偏於所徃然後道可由此而至故曰貫天下之道¶
　　得正則得止得所止只足得正意盖以知之所至¶
　　言非已居其地之謂𢎞而至於大𢎞字内有學之¶
　　功在至於大即貫道之實也下以樂正顔子明之¶
　　知欲仁則得正而得所止矣不學則僅為善信而¶
<pb:KR3a0029_WYG_008-3b>¶
　　未大學則智仁合一而大矣但未至聖人之止耳¶
　　此止乃已至其地而居之非但知至至之而已也¶
　　層次淺深諸家多誤○篇中中正之義各有淺深¶
　　此節俱淺㸔大中至正之極俱深㸔中道而立則¶
　　有位以𢎞之矯而得中然後可大中皆在大之前¶
　　宜淺㸔未得中而不居中道不可識知徳以大中¶
　　為極極其大而後中可求中皆在大之後宜深㸔¶
　　於此不明則多牽合而不得其說者矣○樂正子¶
<pb:KR3a0029_WYG_008-4a>¶
　　顔淵以下孟子善信章朱注採入¶
學者中道而立則有位以𢎞之無中道而𢎞則窮大而¶
失其居失其居則無地以崇其徳與不及者同此顔子¶
所以克己研幾必欲用其極也未至聖而不已故仲尼¶
賢其進未得中而不居故惜夫未見其止也¶
　徴引易上傳之十章夫易聖人之所以極深而研幾¶
　也本義研猶審也序卦傳下篇窮大者必失其居¶
　張子語錄顔子知當至而至焉故見其進也不極善¶
<pb:KR3a0029_WYG_008-4b>¶
　則不處焉故未見其止也知必至者如致廣大極髙¶
　明此則儘逺大所處則直是精約顔子方求而未得¶
　故未見其止也¶
　黄氏瑞節曰張子所引論語未見其止其說與舊解¶
　不同舊解對進而言則止為已意張子以止為聖人¶
　之極功故言顔子未至聖人之止未詳是否¶
　李注又申上意盖得正則得所止故可𢎞而至於大¶
　是中道而立而有位可𢎞者也顔子之學能𢎞而至¶
<pb:KR3a0029_WYG_008-5a>¶
　於大矣而克已研幾必欲用其中此所以為好學也¶
　補訓學者二句正言無中道四句反言位字跟立字¶
　來言立則有箇地位矣顔子克已研幾正是要求中¶
　道之極下以見其進未見其止証之¶
　集解克已持守工夫研幾省察功夫知行並進求道¶
　之方也¶
　　愚按首句中道以學者言即首節中正之中顔子¶
　　未得中謂中之極也即後極其大而後中可求之¶
<pb:KR3a0029_WYG_008-5b>¶
　　中上言有位下言無地地即位也上言𢎞下言崇¶
　　崇即𢎞也未至聖而不已四語只是証欲用其極¶
　　意不已即進也止即未得中之中也未見其止而¶
　　曰惜之定以黄說為是語錄所謂不極善則不處¶
　　者盡之矣趙子彤元云不已與不居亦微異不已¶
　　以工夫言精進不已也不居以地位言謂不肯以¶
　　此位自居也¶
大中至正之極文必能致其用約必能感而通未至於¶
<pb:KR3a0029_WYG_008-6a>¶
此其視聖人恍惚前後不可為像此顔子之歎乎¶
　徴引易下傳之五章精義入神以致用也上傳之十¶
　章感而遂通天下之故¶
　補訓此承上文言顔子求中之功也極大中至正到¶
　極處也¶
　集解博學於文而不能致用則汗漫荒唐約以自恃¶
　而不能感物則心如槁木死灰皆非聖人之道也故¶
　大中至正之極文必能致其用約必能感而通盖其¶
<pb:KR3a0029_WYG_008-6b>¶
　文也切於理約也常惺惺法此其所以知行兩盡本¶
　末相須而不偏也¶
　　愚按大中至正之極即聖人之事也論語博約分¶
　　屬知行此于博曰致用約曰感通又對浮誇與虚¶
　　寂者言之有知行交互之義宋子銳臣云論語博¶
　　約夫子所以誘顔子此即指夫子言¶
可欲之謂善志仁則無惡也誠善於身之謂信充内形¶
外之謂美塞乎天地之謂大大能成性之謂聖天地同¶
<pb:KR3a0029_WYG_008-7a>¶
流隂陽不測之謂神¶
　徴引易上傳之七章成性存存五章隂陽不測之謂¶
　神¶
　補訓此承上善信大聖而推言善信美大聖神之義¶
　也本孟子語而雜引論語孟子易傳之言以明其意¶
　○塞天地謂善量非謂氣天地同流隂陽不測總是¶
　不可知之意聖人隂陽合徳自不可測¶
　華注此解孟子與朱注畧同但此以形外即屬美為¶
<pb:KR3a0029_WYG_008-7b>¶
　稍殊耳¶
　　愚按志仁無惡成善於身二語孟子朱注採入¶
髙明不可窮博厚不可極則中道不可識盖顔子之嘆¶
也¶
　補訓此言顔子求中發嘆之意¶
　補注髙明不可窮仰彌髙也博厚不可極鑽彌堅也¶
　中道不可識瞻之在前忽焉在後也¶
　　愚按道惟彌髙彌堅故難以識其中而有前後之¶
<pb:KR3a0029_WYG_008-8a>¶
　　嘆張子方言中言正故於此亦側串言之只借論¶
　　語以明已意耳¶
君子之道成身成性以為功者也未至於聖皆行而未¶
成之地耳¶
　徵引禮哀公問不能樂天不能成其身○易乾卦初¶
　九文言行而未成成性見上節¶
　華注此亦蒙上章大能成性之謂聖而言¶
　集解成性即成身也盖性者所以為身之理也有内¶
<pb:KR3a0029_WYG_008-8b>¶
　外無彼此¶
　補注成身成性則至於聖人之地矣未至於聖人之¶
　地皆行而未成者¶
大而未化未能有其大化而後能有其大¶
　補訓此見化之難也¶
　集解大而未化則理與我猶二也故曰未能有其大¶
　有者體即道用即義故必化而後能¶
知徳以大中為極可謂知至矣擇中庸而固執之乃至¶
<pb:KR3a0029_WYG_008-9a>¶
之之漸也惟知學然後能勉能勉然後日進而不息可期矣¶
　徵引易乾卦文言知至至之可與幾也¶
　集解惟知學以下申上文之意知學即是知徳以大¶
　中為極勉即是擇執不息至誠不息也即是大中¶
　張注人不知學則是非混淆理欲互乗雖說存誠說¶
　力行皆屬淺近之詞惟必先知大中為極然後能擇¶
　能執也¶
　　愚按此節大意亦見中之不可不知也知大中之¶
<pb:KR3a0029_WYG_008-9b>¶
　　知淺擇執則深矣擇執勉也至之則由勉及安矣¶
　　不息即所謂至之者也下三句與上意無大異而¶
　　複言之者盖上以知與擇執平舉下半叚則歸重¶
　　知學見其為入徳之要㫖也趙子彤元云知學如¶
　　夫子所謂知之者能勉如所謂好之者○語意云¶
　　易言知至至之學者能知徳以大中為極可謂知¶
　　所至之地矣若能擇中庸之理而固執之乃至之¶
　　之漸也然而知尤要焉人惟知向學然後能勉為¶
<pb:KR3a0029_WYG_008-10a>¶
　　擇執之功能勉為擇執然後所學日進而不息地¶
　　位可期而至矣¶
體正則不待矯而𢎞未正必矯矯而得中然後可大故¶
致曲於誠者必變而後化¶
　華注此以矯字明求中之道¶
　補訓學者若本體已正則不待矯揉而能𢎞未正必¶
　待矯矯而得中然後可大而化故中庸言致曲有誠¶
　者必矯變而後至於化也○體正句與首節得正則¶
<pb:KR3a0029_WYG_008-10b>¶
　可以𢎞而至於大同意體者本體之體上未正必矯¶
　下變正言中者以見因正得中耳可大字兼化在内¶
　矯然後大即變則化意故引中庸以結之中庸變則¶
　化謂變化人物此則變謂矯化謂大而化¶
　　愚按致曲於誠者謂致其曲以歸於誠即矯未正¶
　　以得中之意¶
極其大而後中可求止其中而後大可有¶
　補注與上大而未化未能有其大之意相表裏¶
<pb:KR3a0029_WYG_008-11a>¶
　集解前言學者中道而立則有位以𢎞之又言矯而¶
　得中然後可大兹言極其大而後中可求又先大而¶
　後中者何哉盖以中道而立矯而得中為勉以求中¶
　大槩以中道言此所謂中指聖人之不勉不思從容¶
　中道者也所謂化也¶
大亦聖之任雖非清和一體之偏猶未㤀於勉而大耳¶
若聖人則性與天道無所勉焉¶
　華注此言大雖幾於中然未能至於化則猶未聖也¶
<pb:KR3a0029_WYG_008-11b>¶
　補訓伊尹為聖之任大者之任道似之故云亦聖之¶
　任非論伊尹任似優於清和但僅能大而未化故不¶
　謂之聖¶
　　愚按友人宋子銳臣云孟子曰聖則已是化境止¶
　　曰任正縁未大此以為大而未化義異趙子彤元¶
　　云勉而大三字連讀盖自然而大則聖矣¶
無所雜者清之極無所異者和之極勉而清非聖人之¶
清勉而和非聖人之和所謂聖者不勉不思而至焉者¶
<pb:KR3a0029_WYG_008-12a>¶
也¶
　華注此言必不思不勉方是聖然夷惠之聖猶未得¶
　為中也¶
　集釋異與人不同而乖争也¶
　　愚按此節孟子伯夷聖之清節朱注採入¶
勉葢未能安也思葢未能有也¶
　補注此釋上章不勉不思之意¶
不尊徳性則問學從而不道不致廣大則精微無所立¶
<pb:KR3a0029_WYG_008-12b>¶
其誠不極髙明則擇乎中庸失時措之宜矣¶
　集解不存心則不能致知此重本之論也¶
　華注不尊徳性則徒事口耳之迹豈得謂之道問學¶
　乎不致廣大則學不免於支離破碎故曰無所立其¶
　誠不極髙明則所擇者或不合乎時宜而不自知故¶
　曰失時措之宜¶
　　愚按此節大意引中庸而釋之以見徳性之宜尊¶
　　所以明求中求正之功也不重釋中庸意○立其¶
<pb:KR3a0029_WYG_008-13a>¶
　　誠只是一盡字言於精微者不能誠以盡之也李¶
　　注作反身而誠添出一層○自此以下七節以尊¶
　　徳去妄相屬妄去而後徳性可尊也¶
絶四之外心可存處葢必有事焉而聖不可知也¶
　補注心可之可當作所¶
　集釋絶四者之私渾然存天理之公矣豈徒静虚而¶
　已哉¶
　　愚按此節大意即論語絶四之文而補足其義¶
<pb:KR3a0029_WYG_008-13b>¶
不得已當為而為之雖殺人皆義也有心為之雖善皆¶
意也正已而物正大人也正已而正物猶不免有意之¶
累也有意為善利之也假之也無意為善性之也由之¶
也有意在善且為未盡况有意於未善耶仲尼絶四自¶
始學至成徳竭兩端之教也¶
　補訓此承上文絶四而言意之不可有以該必固我¶
　也○雖善皆意正明意字正已而物正云云是証雖¶
　善皆意重有意正物一邊利之也是心中有所希兾¶
<pb:KR3a0029_WYG_008-14a>¶
　徐氏謂智者利仁之利恐利仁不宜說壊¶
　補注葉氏曰横渠先生解絶無皆為禁止之意故以¶
　此為聖人設教之道謂自始學以至於成徳其所以¶
　克治融釋者不外乎此所謂竭兩端之教也¶
　　愚按首四句提出意字正已物正四句借孟子之¶
　　言明之有意為善九句正明意之所以為累故聖¶
　　人以絶四立教始學成徳皆以學者言自初學至¶
　　成徳皆當絶四是聖人教人之大概具是矣故曰¶
<pb:KR3a0029_WYG_008-14b>¶
　　竭兩端之教舊說謂夫子自始學至成徳皆絶四¶
　　與教字意不合宋子銳臣云上節絶四専就聖人¶
　　言此節兼教人絶四言以始學成徳為竭兩端與¶
　　本㫖逈别¶
不得已而後為至於不得為而止斯智矣夫¶
　發明此聖人因物付物之妙絶無意必固我者¶
　華注為者不預期無意必之妙也止者不留滯無固¶
　我之妙也¶
<pb:KR3a0029_WYG_008-15a>¶
意有思也必有待也固不化也我有方也四者有一焉¶
則與天地不相似¶
　補訓此申釋四者見其當絶也四者有其一則心與¶
　天地不相似况皆有乎此張子見道語朱子引入論¶
　語注¶
　華注天地無心而成化者也無意必固我則聖人亦¶
　無心矣¶
　補注葉氏曰意者萌心之始故曰有思必者期望於¶
<pb:KR3a0029_WYG_008-15b>¶
　中故曰有待固者滯於已徃故曰不化我者成於已¶
　私故曰有方○或問四者相為終始而曰有一焉何¶
　也朱子曰人之為事亦有其初未必出於私意而後來¶
　固執而不化者若曰絶私意則三者皆無則曰絶一¶
　斯可矣何用更言絶四以此知四者又各是一病¶
天理一貫則無意必固我之鑿意必固我一物存焉非¶
誠也四者盡去則直養而無害矣¶
　補訓此承上文言絶四者心純乎天理也○天理一¶
<pb:KR3a0029_WYG_008-16a>¶
　貫即至誠無妄鑿即鑿䘮此理也直養無害用孟子¶
　語鑿則害無害則無鑿¶
　補注天理一貫上章所謂必有事焉而聖不可知者¶
　也¶
　　愚按理欲不容並立天理有一毫間斷即人欲有¶
　　一毫夾雜故天理一貫則無意必固我之鑿下四¶
　　句一反一正申明其意私有一則妄而不誠私盡¶
　　去則直養無害而無不誠也誠即天理直養無害¶
<pb:KR3a0029_WYG_008-16b>¶
　　即無鑿上二句從理純說到無私下四句從無私¶
　　說到理純意互相足○末二句無工夫宋子鋭臣¶
　　云玩一則字與下節然後字不同盖此言成徳之¶
　　事下節則入徳之事也¶
妄去然後得所止得所止然後得所養而進於大矣無¶
所感而起妄也感而通誠也計度而知昏也不思而得¶
素也¶
　補訓此承上絶四而推言之得所止應首節大字亦¶
<pb:KR3a0029_WYG_008-17a>¶
　應前○意必固我皆妄也妄去然後得所止而正得¶
　所止然後得所養而進於大大可兼化下分誠妄妄¶
　去則誠計度二句明感通之意言感通之誠不須計¶
　度乃不思而得也感而通兼得止得養在内¶
　張注妄非必無所感但不由性中出耳由實理中出¶
　自無窒碍昏者見理不明理既素明何待思索¶
　　愚按此言學者之事妄去得止俱淺㸔無所感二¶
　　句承上妄字以妄與誠對誠謂不雜於妄也下二¶
<pb:KR3a0029_WYG_008-17b>¶
　　句又承感通句以昏與素對昏則不能感通素則¶
　　不思而得也盖無所感以下止為一妄字作注脚¶
　　而及感通之義所謂不思而得者對計度之知言¶
　　非聖人從容中道之謂也○語意云偽妄之心皆¶
　　足以蔽我而害正必妄心去然後得理之正者而¶
　　止之得所止然後心得所養可充廣而進於大矣¶
　　何以謂之妄凡心之無所感而起者皆妄也必感¶
　　而遂通者乃誠也若計度而知者蔽於物而昏者¶
<pb:KR3a0029_WYG_008-18a>¶
　　也必不思而得者乃理之素明而能感通者也以¶
　　感通之妙而不容妄念之存得止而大何難哉¶
事豫則立必有教以先之盡教之善必精義以研之精¶
義入神然後立斯立動斯和矣¶
　補訓凡事豫則立必有教以先之乃謂之豫欲盡教¶
　者之善必精義以研究之尤所當豫也能精研義理¶
　至於入神然後欲立而斯能立欲動而斯能和矣豈¶
　非事以豫而立哉○立以守言動以行言斯立守之¶
<pb:KR3a0029_WYG_008-18b>¶
　固斯和行之利與本㫖不同集解以教民言與上下¶
　文意不聯¶
　　愚按此節大意引中庸事豫則立疊推以見精義¶
　　之要也豫者由教而入之謂故曰有教以先之盡¶
　　教之善者盡得所教之理也精義入神内該得盡¶
　　教之善意立和借成語以明己意與三十篇以立¶
　　民和民言者不同○自此以下雜舉經傳成文皆¶
　　以明教學之事不専為訓釋之文¶
<pb:KR3a0029_WYG_008-19a>¶
志道則進據者不止矣依仁則小者可游而不失和矣¶
　集釋張子以論語四事作兩事說¶
　李注志定則自然有所持守心純則玩物不足䘮志¶
　補訓不止謂日有所據非一端也㳺者玩物適情有¶
　和順從容之意¶
志學然後可與適道强禮然後可與立不惑然後可與¶
權¶
　補注釋論語之意¶
<pb:KR3a0029_WYG_008-19b>¶
　補訓必先志學然後可與適道也必强禮然後可與¶
　立也必不惑然後可與權也强有力也强禮謂强立¶
　於禮不惑即精義入神意¶
博文以集義集義以正經正經然後一以貫天下之道¶
　張子經學理窟學大原上篇是集義所生者集義猶¶
　言積善也義湏是常集勿使有息故能生浩然道徳¶
　之氣○下篇氣湏是集義以生義不集如何得生集¶
　義湏是博文博文則用利用利即身安¶
<pb:KR3a0029_WYG_008-20a>¶
　發明此言知之而後行之也¶
　　愚按此合論語所言博文與孟子所言集義正經¶
　　者而通論之盖以此見為學之有序也語類言之¶
　　非一舊說皆謂言博約之義補訓因之以集義屬¶
　　博文於理未確○博文則所知者廣而後能事事¶
　　合義事事合義而後能正生民之經博文以知言¶
　　集義以行言皆其在巳者正經則兼人已言至於¶
　　正經則道之大端克盡而其餘細目皆無不合矣¶
<pb:KR3a0029_WYG_008-20b>¶
　　故曰貫天下之道至當篇天下之達道五其生民¶
　　之大經乎數語可與此叅㸔¶
將窮理而不順理將精義而不徙義欲資深且習察吾¶
不知其智也¶
　發明此言不行則亦無從知之也¶
　集解徒致知而不力行以騐之則其所知終不能真¶
　且亦不能久也故曰思而不學則殆¶
智仁勇天下之達徳雖本之有差及所以知之成之則¶
<pb:KR3a0029_WYG_008-21a>¶
一也盖謂仁者以生知以安行此五者智者以學知以¶
利行此五者勇者以困知以勉行此五者¶
　補注釋中庸之意五者謂天下之達道¶
　　愚按此節朱注以其等而言與此大同而微有異¶
　　者朱子或問嘗辨之矣曰安行可以為仁矣然生¶
　　而知之則智之大而非仁之屬也利行可以為智¶
　　夫然學而知之則知之次而非智之大也且上文¶
　　三者之目固有次序而篇首諸章以舜明智以囘¶
<pb:KR3a0029_WYG_008-21b>¶
　　明仁以子路明勇其語智也不卑矣夫豈専以學¶
　　知利行者為足以富之乎竊意張子之說本仁者¶
　　安仁智者利仁而言固善朱子以舜囘子路及生¶
　　而知之者上也學而知之者次也為說其理尤精¶
　　學者不可不知¶
中心安仁無欲而好仁無畏而惡不仁天下一人而巳¶
惟責巳一身當然爾¶
　徴引禮表記中心安仁者天下一人而巳矣又云無¶
<pb:KR3a0029_WYG_008-22a>¶
　欲而好仁者無畏而惡不仁者天下一人而已矣¶
　補注釋表記孔子之言¶
　集解無欲而好仁無畏而惡不仁正是安仁¶
　補訓責己一身期乎最上論人必兼取其勉為仁方¶
　見誘進之意¶
行之篤者敦篤云乎哉如天道不已而然篤之至也¶
　發明此釋中庸篤行之意¶
　補訓張子雜引諸書皆借以示意如達徳節見當用¶
<pb:KR3a0029_WYG_008-22b>¶
　困勉之功安仁節見不可以安仁律人此節見人當¶
　篤行也¶
君子於天下達善達不善無物我之私循理者共悦之¶
不循理者共改之改之者過雖在人如在己不㤀自訟¶
共悦者善雖在己盖取諸人而為必以與人焉善以天¶
下不善以天下是謂達善達不善¶
　補訓達善達不善提起以共悦共改作兩層申其義¶
　末說到天下以見達處¶
<pb:KR3a0029_WYG_008-23a>¶
　髙注見人不善如出於己自訟其不能化𨗳也見善¶
　必法善在於己矣葢取諸人以為善也亦必與人共¶
　由焉是之謂達¶
　　愚按此節大意見善不善之皆當達也不㤀自訟¶
　　即論語内自訟之意與人用孟子語玩必以字與¶
　　朱注作助者微異見人不善而引之已取人為善¶
　　而復公之人即此是不分物我而達之天下意髙¶
　　注以自訟為自訟其不能化𨗳豈専以為人而後¶
<pb:KR3a0029_WYG_008-23b>¶
　　為達耶且止言及人不言自省亦恐未是¶
善人云者志於仁而未致其學能無惡而已君子名之¶
必可言也如是¶
　補訓此明善人所以為善人○論語名之必可言與¶
　善人無涉張子引來以見善人名為善而實有善可¶
　言善與惡對無惡即善¶
善人欲仁而未致其學者也欲仁故雖不踐成法亦不¶
蹈於惡有諸己也不入於室由不學故無自而入聖人¶
<pb:KR3a0029_WYG_008-24a>¶
之室也¶
　補訓此承上文言善人而釋不踐不入之意欲仁句¶
　總下分說¶
　李注有諸己則善而信矣聖人之室美大聖神是也¶
　　愚按此節論語朱注採入¶
惡不仁故不善未嘗不知徒好仁而不惡不仁則習不¶
察行不著是故徒善未必盡義徒是未必盡仁好仁而¶
惡不仁然後盡仁義之道¶
<pb:KR3a0029_WYG_008-24b>¶
　徴引易下傳之五章有不善未嘗不知知之未嘗復¶
　行也¶
　張子語録孔子要好仁而惡不仁者只好仁則忽小¶
　者只惡不仁則免過而已故好惡兩端並進好仁則¶
　難遽見功惡不仁則有近效日見功¶
　發明惡不仁義也察惡未盡雖善亦粗故惡不仁乃¶
　所以成仁也今不惡不仁是未必盡義既未盡義將¶
　䧟於不仁而不自覺故未必盡仁¶
<pb:KR3a0029_WYG_008-25a>¶
　髙注必好仁惡不仁然後不徒善不徒是而仁義兼¶
　盡今之惑於佛學者多偏主好仁之說其究至於含¶
　糊苟且長惡遂非而後知張子之言為精切也¶
　　愚按此節大意釋論語好仁惡不仁而意重在惡¶
　　不仁邊自是張子所見非但為訓釋之文也¶
篤信好學篤信不好學不越為善人信士而已好徳如¶
好色好仁為甚矣見惡而内自訟惡不仁而不使加乎¶
其身惡不仁為甚矣學者不如是不足以成身故孔子¶
<pb:KR3a0029_WYG_008-25b>¶
未見其人必嘆曰巳矣乎思之甚也¶
　補注此釋論語之意盖好仁惡不仁非篤信好學者¶
　不能也故孔子嘆未見其人¶
　補訓論語云篤信好學若篤信而不好學不過為善¶
　人信士在常人中稍為有志而已不能為好仁惡不¶
　仁者必好徳如好色則好仁為甚矣見過而内自訟¶
　惡不仁而不使加乎其身則惡不仁為甚矣學者不¶
　如是不足以成身而造聖人之域孔子未見好徳内¶
<pb:KR3a0029_WYG_008-26a>¶
　訟之人必嘆曰已矣乎盖思之甚而云然也○以好¶
　學提起好仁惡不仁皆好學裡面事内自訟便能不¶
　使加故合用其語不如是雙承好惡論語好徳内自¶
　訟上皆有已矣乎¶
遜其志於仁則得仁遜其志於義則得義惟其敏而已¶
　徴引書說命下惟學遜志務時敏蔡傳時敏者無時¶
　而不敏也¶
　補注此釋書惟學遜志務時敏之意¶
<pb:KR3a0029_WYG_008-26b>¶
　補訓書時敏與遜志分兩意此将時字作虛字帯過¶
　而云惟其敏即謂所以遜志者要敏¶
　　愚按書遜敏平重此從一務字㸔出側勢¶
博文約禮由至著入至簡故可使不得判而去温故知¶
新多識前言徃行以畜徳繹舊業而知新盖思昔未至¶
而今至縁舊所見聞而察來皆其義也¶
　徴引易大畜卦象君子多識前言徃行以畜其徳¶
　集解多識以下皆是解温故知新盖思昔未至而今¶
<pb:KR3a0029_WYG_008-27a>¶
　至又是解多識前言徃行以畜徳縁舊所聞而察來¶
　又是解繹舊業而知新言此皆温故知新之義也¶
　　愚按此節大意釋論語博文約禮與温故知新之¶
　　義以明學之事也○語意云論語云博文約禮可¶
　　以弗畔者盖由文之至著以入禮之至簡博以見¶
　　道約以體道故可使其不得畔而去也論語又云¶
　　温故而知新者由平日多識前言徃行以畜其徳¶
　　畜徳則有舊業矣故可繹之以知新盖人之所知¶
<pb:KR3a0029_WYG_008-27b>¶
　　有思憶昔所未至而今忽有得者有因舊所見聞¶
　　而知來者皆温故知新之義也學者博約兼盡新¶
　　故相生庶幾知行並進而道在我乎○温故以下¶
　　最多雜解謂温故以下皆博文約禮之類者集釋¶
　　之說也然約禮屬行知新屬知難以貼合補訓已¶
　　辨之矣謂多識以下皆觧温故知新者集觧之說¶
　　也又以思昔未至二句分觧上二句竊謂多識句¶
　　係成説繹舊句乃張子所自為說難以下二語為¶
<pb:KR3a0029_WYG_008-28a>¶
　　疏觧上句之文皆其義句惟集觧李注以為温故¶
　　知新之義而皆不能無失餘俱以為由博得約之¶
　　義失之逺矣竊意上三句釋博文約禮下五句自¶
　　釋温故知新但取博文又約禮温故能知新大意¶
　　相近故合為一節耳多識前言徃行以畜徳只疏¶
　　一故字舊業即所識之前言徃行也盖字轉下分¶
　　二意言之昔未至而今至此始疑而終悟者也如¶
　　子貢之論境知詩是也縁舊聞以知來此觸類而¶
<pb:KR3a0029_WYG_008-28b>¶
　　旁通者也如子夏之悟及禮後是也今之所至所¶
　　察之來皆謂新也故曰皆温故知新之義也文義¶
　　原自明顯¶
責己者當知天下國家無皆非之理故學至於不尤人¶
學之至也¶
　發明行有不得皆反諸己則纎惡必除善斯成性矣¶
　　愚按此篇大意明不尤人為學之至也不尤意甚¶
　　細即論語不知不愠易遯世無悶之㫖故以為學¶
<pb:KR3a0029_WYG_008-29a>¶
　　之至¶
聞而不疑則𫝊言之見而不殆則學行之中人之徳也¶
聞斯行好學之徒也見而識其善而未果於行愈於不¶
知者耳世有不知而作者葢鑿也妄也夫子所不敢也¶
故曰我無是也¶
　補訓此合論語數節而言意重在行上聞斯行好學¶
　之徒為一節之㫖不行僅愈於不知以見必當行下¶
　不知而作又甚言之也傳言傳其所聞而言之學行¶
<pb:KR3a0029_WYG_008-29b>¶
　學其所見而行之分聞屬言見屬行下見聞互㸔總¶
　歸於行○學莫切於知行知行由於聞見如聞而於¶
　心不疑則可以傳言之見而於心不殆則可以學行¶
　之中人之徳大抵如是也必聞斯行者乃為好學之¶
　徒而可貴耳若見而徒識其善未能果於行是知而¶
　不行僅愈於不知者耳不知則又下矣世有不知而¶
　作者盖由於穿鑿也狂妄也夫子所不敢故曰我無¶
　是也人當求知以為行之地而又必行以踐其知斯¶
<pb:KR3a0029_WYG_008-30a>¶
　為好學者矣¶
以能問不能以多問寡私淑艾以教人隐而未見之仁¶
也¶
　徴引易乾卦文言隐而未見行而未成¶
　補訓此合引論孟之言而斷之以仁¶
　集解問不能問寡雖曰問之然實有以啟而告之也¶
　私淑艾以教人人雖非親受業然實吾之恩澤所及¶
　故皆為隐而未見之仁¶
<pb:KR3a0029_WYG_008-30b>¶
　華注私淑艾孟子本言學者此却在教人者身上說¶
　與本義不同¶
　　愚按友人趙子彤元云教人言仁似本孟子教不¶
　　倦仁也而言¶
為山平地此仲尼所以惜顔囘未至葢與互鄉之進也¶
　補訓此引論語而以顔子互鄉証之須善㸔顔子未¶
　見其止不是遽止互鄉雖與其進亦未必能底於成¶
　集釋為山未成一簣顔子未見其止也平地方覆一¶
<pb:KR3a0029_WYG_008-31a>¶
　簣互鄉方與其進也¶
學者四失為人則失多好髙則失寡不察則易苦難則¶
止¶
　徴引禮學記學者有四失或失則多或失則寡或失¶
　則易或失則止¶
　補訓此釋學記之四失欲人知所救也故舉四者以¶
　實之¶
　集觧為人䘮已故失之於慕外之多好髙不實故失¶
<pb:KR3a0029_WYG_008-31b>¶
　之於得中之少事理不察失之忽易問學苦難失於¶
　自止此學者當知四失而改之也若為己而不求外¶
　務近而不求逺如切如磋以求其宻仰髙鑽堅以求¶
　其中豈有失哉¶
學者捨禮義則飽食終日無所猷為與下民一致所事¶
不踰飲食之間燕逰之樂耳¶
　徴引書洪範有猷有為有守¶
　補訓此見學者當日從事於禮義即論語飽食節意¶
<pb:KR3a0029_WYG_008-32a>¶
　猷以謀事言為以作事言¶
以心求道正猶以己知人終不若彼自立彼為不思而¶
得也¶
　髙注以心求道如以己知人人與己二也彼自立彼¶
　則與道為一矣¶
　華注即心即矩所謂彼自立彼也程子論孔顔之樂¶
　非樂道乃得道故樂與此正相發明¶
　　愚按此節大意明勉然者之不能合道也　語意¶
<pb:KR3a0029_WYG_008-32b>¶
　　云夫道固不可不求矣然人之勉以求道猶以心¶
　　求道猶視道為心外之物正如以己知人不能視¶
　　人猶己終不若人之自知而自立者為不思而得¶
　　也必也聖人之即心即道而與之一者乃為至乎¶
　　○彼字舊說以道言或以聖人言補訓又謂彼自¶
　　立彼猶言我自立我皆不免拘泥竊謂彼字即以¶
　　人言以心求道不能與道為一猶以己知人不若¶
　　人之自知為真也只大槩喻言不必以彼已字一¶
<pb:KR3a0029_WYG_008-33a>¶
　　一與心道比合趙子彤元云上知字内有立字意¶
　　下立字内有知字意知明處當互見之也¶
考求迹合以免罪戾者畏罪之人也故曰考道以為無¶
失¶
　徴引禮表記仁者安仁智者利仁畏罪者强仁又云¶
　至道以王義道以覇考道以為無失陳注盡考稽之¶
　道而事不輕舉焉亦可以無失矣¶
　補注釋表記之意¶
<pb:KR3a0029_WYG_008-33b>¶
　補訓夫考古人之迹而求其合以免於罪戾者是畏¶
　罪之人强仁者也故禮曰考道以為無失此之謂也¶
　○迹以善者言考道即考求迹合無失即免罪戾也¶
儒者窮理故率性可以謂之道浮圖不知窮理而自謂¶
之性故其說不可推而行¶
　補訓此見學者貴窮理本中庸率性之謂道以闢釋¶
　氏¶
　補注浮圖釋氏也釋氏不知窮理而妄意空虚為性¶
<pb:KR3a0029_WYG_008-34a>¶
　是其一偏之說不可推而行也¶
　　愚按舊說多以率字亦作推行之義竊謂率性可¶
　　以謂之道即率性之謂道之變文儒者窮理而知¶
　　萬理之皆實故以率性為道也不可推而行亦苐¶
　　言其說之偏而難通非謂其性之不可推行也舊¶
　　亦微誤¶
致曲不貳則徳有定體體象誠定則文節著見一曲致¶
文則餘善兼照明能兼照則必將徙義誠能徙義則徳¶
<pb:KR3a0029_WYG_008-34b>¶
自通變能通其變則圓神無滯¶
　徴引易上傳之五章通變之謂事十一章蓍之徳圓¶
　而神¶
　補訓此釋中庸致曲一節見學者必當致曲也○致¶
　曲不貳即曲能有誠也一定之體可見即形也文節¶
　猶節文著見即著也一曲致文一曲之誠至於文節¶
　著見也餘善謂衆善對一曲言兼照謂無不知即明¶
　也徙於義即動也徳自通變即變也圓神無滯言化¶
<pb:KR3a0029_WYG_008-35a>¶
　也誠定誠能誠字作苟字㸔¶
　集解此全與中庸本㫖不同姑就此解之不貳誠也¶
　随其資性之偏而推之以至於誠則其徳之所成者¶
　各有定體矣如伯夷之清栁下惠之和是也體象是¶
　連曲字體象誠定則文節必自著見於外雖非全體¶
　大用然一曲既能致文則私意不行而餘善亦可兼¶
　照所謂明也明能兼照則必將知我之偏覺彼之義¶
　徙而從之矣誠能徙義則體用兼偹故徳自通變通¶
<pb:KR3a0029_WYG_008-35b>¶
　變者事變多端無不能随時變遷以通之也通變則¶
　圓神無滯故謂之化¶
　　愚按中庸有誠以全體言此不貳即謂致曲之誠¶
　　實無二以下皆就一曲言之徙義方及全體之誠¶
　　以下皆就全體言之曰徳有定體曰體象誠定似¶
　　以形為形體之義¶
有不知則有知無不知則無知是以鄙夫有問仲尼竭¶
兩端而空空易無思無為受命乃如響聖人一言盡天¶
<pb:KR3a0029_WYG_008-36a>¶
下之道雖鄙夫有問必竭兩端而告之然問者随才分各¶
足未必能兩端之盡也¶
　徴引易上傳之十章易無思也無為也又云問焉而¶
　以言其受命也如響¶
　補注此釋論語之意¶
　補訓此節言聖人竭兩端之教也有不知句引起無¶
　不知句聖人竭兩端是無不知空空是無知論語解¶
　無知實以無知言張子謂無不知則無知過髙一層¶
<pb:KR3a0029_WYG_008-36b>¶
　論語解空空屬鄙夫張子屬仲尼以見無知意下以¶
　易引起聖人有問必竭亦是受命如響意而其空空¶
　即無思無為也問者随才分各足只是餘意不重才¶
　分者賦才各有分量¶
　　愚按此分三截首四句重空空無知意無思無為¶
　　五句重有問必告意惟其空空所以必竭末二句¶
　　只帯言之随才分各足者各因其才質之髙下以為¶
　　所得之淺深也○以下皆言教人之事¶
<pb:KR3a0029_WYG_008-37a>¶
教人者必知至學之難易知人之美惡當知誰可先傳¶
此誰將後倦此若洒掃應對乃㓜而遜弟之事長後教¶
之人必倦弊惟聖人於大徳有始有卒故事無大小莫¶
不處極今始學之人未必能繼妄以大道教之是誣也¶
　徴引禮學記君子知至學之難易而知其美惡¶
　補訓此言教人之事以子夏之言為主而以學記合¶
　言之也首二句引起下接先傳後倦為通節正意洒¶
　掃數句見當先者不可後惟聖人以下見當後者不¶
<pb:KR3a0029_WYG_008-37b>¶
　可先論語孰先傳孰後倦謂不分本末先後此謂有¶
　當先有當後誰以人言此以事言大徳即聖人之徳¶
　處其極即卒也○試以教人之事言之教人者必知¶
　至學之事有難有易併知人之質有美有惡當知誰¶
　是可先傳此者誰是將後倦此者若洒掃應對乃㓜¶
　而遜弟之事當先教之待其長後教之人必倦弊而¶
　厭學可見當先者不可後也惟聖人之於大徳渾全¶
　有始即有卒故事無論大小莫不處其極至今始學¶
<pb:KR3a0029_WYG_008-38a>¶
　之人未必能繼聖人之事妄以大道教之是誣之也¶
　可見當後者不可先也¶
　華注長後教以洒掃應對是不知至學之易而啟人¶
　之倦也始學即教以大道是不知至學之難而適以¶
　傳之者誣之也¶
知至學之難易知徳也知其美惡知人也知其人且知其¶
徳故能教人使入徳仲尼所以問同而答異以此¶
　補訓此承上所引學記之言而申之惡字不可說壊¶
<pb:KR3a0029_WYG_008-38b>¶
　皆受教之人但不及善者○所謂知至學之難易者¶
　知入徳之事有難易也所謂知其美惡者知其人之¶
　質有美惡也知其人之美惡且知入徳之事之難易¶
　教必因其先後故能教人使之入徳而有成仲尼所¶
　以問同而答異者正以此也¶
蒙以養正使蒙者不失其正教人者之功也盡其道其¶
惟聖人乎¶
　徴引易蒙卦彖蒙以養正聖功也本義蒙以養正乃¶
<pb:KR3a0029_WYG_008-39a>¶
　作聖之功¶
　張子語録蒙以養正聖功也是養其蒙以正聖人之¶
　功也詳見大易篇蒙無遽亨之理節¶
　李注此以養正聖功為養䝉以正乃聖人之教之功¶
　與傳意異¶
　　愚按此解蒙字玩語録似指學者言不専指童䝉¶
　　聖人盡道如上文知人知徳之類是也¶
洪鐘未嘗有聲由扣乃有聲聖人未嘗有知由問乃有¶
<pb:KR3a0029_WYG_008-39b>¶
知有如時雨之化者當其可乗其間而施之不待彼有¶
求有為而後教之也¶
　徴引禮學記善待問者如撞鐘扣之以小者則小鳴¶
　扣之以大者則大鳴又云當其可之謂時¶
　性理拾遺張子曰洪鐘未嘗有聲由扣乃有聲聖人¶
　未嘗有知由問乃有知或謂聖人無知則當不問之¶
　時其猶木石乎曰有不知則有知無不知則無知故¶
　曰聖人未嘗有知由問乃有知也¶
<pb:KR3a0029_WYG_008-40a>¶
　補訓雜引學記孟子之言上下兩截意上言由問而¶
　答之下深一步言時雨之化不待問而施○聲藏於¶
　鐘無聲而有聲在故扣之即響聖人之知藴於心無¶
　知而有知在故問之即答¶
志常繼則罕譬而喻言易入則微而臧¶
　徴引禮學記善教者使人繼其志其言也約而達微¶
　而臧罕譬而喻可謂繼志矣¶
　補訓此引學記之言而釋之主教者言¶
<pb:KR3a0029_WYG_008-40b>¶
　集解言善教者能感動人使我之志學者常繼之則¶
　不必多為譬說而彼自喻矣臧善也教者之言皆人¶
　心之所固有而易以入焉則不必顯大其言而善自¶
　明矣此亦本學記而不盡用其㫖¶
　李注志常繼者上也言易入者次之¶
凡學官先事士先志謂有官者先教之事未官者使正¶
其志焉志者教之大倫而言也¶
　徴引禮學記此七者教之大倫也記曰凡學官先事¶
<pb:KR3a0029_WYG_008-41a>¶
　士先志陳注自皮弁祭菜至聽而弗問凡七事皆大¶
　學為教之大倫¶
　補訓此又引學記之言而釋之亦重教者言¶
　集解大倫猶言大概大端事著其所主之事而教也¶
　如典禮則教之禮典樂則教之樂是也志則不著一¶
　事以教之大端而言也¶
　　愚按末句而言之云疑志者下有缺文如以字之¶
　　類大倫宜如集解不必指皮弁以下七事¶
<pb:KR3a0029_WYG_008-41b>¶
道以徳者運於物外使自化也故諭人者先其意而遜¶
其志可也葢志意兩言則志公而意私爾¶
　徴引禮祭義事父母者先意承志諭父母於道書說¶
　命惟學遜志務時敏¶
　朱子曰志者心之所之是一直去底意又是志之經¶
　營往來底凡營為謀度皆意也¶
　補訓此又言教者當先意遜志猶為政者之以徳化¶
　人也借祭義先意承志而言教人與事父母無涉¶
<pb:KR3a0029_WYG_008-42a>¶
　論語道之以徳主為政者言此借以引起諭人之意¶
　諭人謂教人志意俱就學者言先其意之未發而有¶
　以遜其志使向於正亦猶運於物外使自化也遜順¶
　也¶
　　愚按此節以先意遜志為主首二句以論語引¶
　　起末二句申所以先意遜志之故物舊以上之¶
　　法制禁令言之與下志意不合竊謂物猶事也¶
　　道人以徳者非俟其事之有失而後正之乃其¶
<pb:KR3a0029_WYG_008-42b>¶
　　仁漸義摩禮陶樂淑有所黙運於事物之外而¶
　　使之自化也遜其志即道以徳先其意即運於¶
　　物外¶
能使不仁者仁仁之施厚矣故聖人並答仁智以舉直¶
錯諸枉¶
　補訓此釋舉直錯枉使枉者直之意承上文就教人¶
　言可也○教人者分别仁不仁化不仁為仁即舉錯¶
　意不必指定在上¶
<pb:KR3a0029_WYG_008-43a>¶
以責人之心責己則盡道所謂君子之道四丘未能一¶
焉者也以愛己之心愛人則盡仁所謂施諸己而不願¶
亦勿施於人者也以衆人望人則易從所謂以人治人¶
改而止者也此君子所以責己責人愛人之三術也¶
　補訓此釋中庸之意朱子取入注中¶
　集釋末句責人當作望人術道也¶
有受教之心雖蠻貊可教為道既異雖黨類難與為謀¶
　補訓此承上教人引論語有教無類二節之文而釋¶
<pb:KR3a0029_WYG_008-43b>¶
　其意也無類則蠻貊可教不同則黨類難謀極力形¶
　容之詞¶
　　愚按朱子以類為善惡之殊此以為黨類之類故¶
　　合二章而為言¶
大人所存葢必以天下為度故孟子教人雖貨色之欲¶
親長之私達諸天下而後巳¶
　補訓此言大人教人以天下為度而舉孟子以實之¶
　　言貨色便說與民同言親長便說人人親其親長¶
<pb:KR3a0029_WYG_008-44a>¶
　其長豈非以天下為度孟子達之天下原說親長此¶
　兼承貨色親長說¶
子而孚化之衆好者翼飛之則吾道行矣¶
　徴引易中孚卦彖傳孚乃化邦也本義孚信也○左¶
　傳哀公十六年子西曰勝如卵予翼而長之¶
　補訓孚化喻教者之誠心愛養翼飛喻教者之力為¶
　輔助吾道行只是有以及人非謂大行於世¶
　發明言其人未向道者不可棄而不教當視之如子¶
<pb:KR3a0029_WYG_008-44b>¶
　而真誠以感化之如鳥抱卵然其人已向道而為衆¶
　所好者不可遽弛其教當輔翼其行如鳥翼飛然¶
　髙注子謂凡卵生者孚從爪從子如鳥抱卵衆好亦¶
　指羽族言翼飛引誘之也¶
　¶
　¶
　¶
　正䝉初義卷八¶
